Eesti Segakooride Liidu tegevusaruanne 2012


Eesti Segakooride Liitu kuulus 2012. aastal 80 koori (2011. aastal 78). 

Aktiivseid koore, kes tasusid liikmemaksu, oli 76 – 1956 lauljat, neist 1241 töölkäijat ja 705 pensionäri-üliõpilast-õpilast, 10 lauljat tasus liikmemaksu teise koori alt. 

2011. aastal olid vastavad arvud: 1824/ 1067/ 743. 

Liikmemaksu laekus 2012. aastal 7938 eurot (2011. aastal 7190 eurot).

Kõige väiksem üksus on segakoor Catena 12 lauljaga, kõige suurem liikmete arv on aga noortekooril Vox Populi – 63, kelle on tihedalt kannul Eesti Rahvusringhäälingu segakoor 62 lauljaga!
Vaid ühel kooril jäi 2012. aasta liikmemaks tasumata, 2 koori tegevus ESLi liikmena on peatatud (Narva Aleksandri koguduse sk, Ruila segakoor), 2012. aastal loobus 2 koori liikmelisusest (Kuusalu keskkooli segakoor ja Mitte-Riinimanda noortekoor).
Rõõmustab, et liikmete koguarv suurenes 132 laulja võrra. 

Meiega liitus vahemikus 1. jaanuar - 31.oktoober 2012 viis koori: 
Biomeedikumi segakoor (dirigent Liisa Rahusoo), 
Elva segakoor Ave (dirigent Ehtel Kuldvere-Vent)
Euroopa Kultuuripealinna segakoor (dirigent Veronika Portsmuth)
Konguta segakoor (dirigent Merilin Sinikalda)
Kuressaare segakoor Eysysla (dirigent Veikko Lehto)

Pärast 31. oktoobrit on meiega ühinenud juba kümme uut koori, sellist tungi pole me varem näinud. 

2012. aastal toimus 6 üritust:
1. 14. märts		Emakeelepäeva kontsert (9.) Rakvere kultuurikeskuses
2. 12. mai		ESLi volikogu Kose pastoraadis + Raul Talmari uue koori kontsert Kõue mõisas
3. 9. juuni 		Segakooride simman Mooste folgikojas + kontserdid
4. 21.-23. september 	Teabepäevad Riias
5. 8. detsember	Advendikontsert ja õppepäev Tallinnas
6. 15. detsember	Advendikontsert ja õppepäev Tartus

 
1. 14. märts, Emakeelepäev Rakvere kultuurikeskuses
Osalesid  Virumaa poistekoor,  Lehtse kammerkoor,  kammerkoor Solare,  Musamari segakoor, segakoor HUIK!. Ühendkoori juhatasid Tiiu Tikkerber, Anna Ehrenberg ja Elo Üleoja. Sirje Rahumägi koostatud vahetekste luges Rakvere teatri näitleja Lauri Kaldoja.

2. 12. mail Kose pastoraadis toimunud volikogul kuulati ära ja võeti vastu Eesti Segakooride Liidu 2011. aasta tegevus- ja majandusaruanded. Lisaks tutvuti Kose pastoraadi ja Kose aleviga, tehti ekskursioon Kõue mõisas Eerik-Niiles Krossi juhtimisel ja kuulati Raul Talmari K.O.O.R.i kontserti „Siis kui meie sündisime“.

3. 9. juuni, segakooride laulusimman Mooste folgikojas
Osales 43 koori ligemale 1000 lauljaga. Suurt simmanikoori juhatas 14 dirigenti. Lisaks kontserdile ja simmanile toimusid kooride minikontserdid Mooste mõisakoolis ja Fototurismikeskuses. Simmanil mängis tantsuks ansambel Weekend Põlvast. Kontserti teadustas Veronika Portsmuth ja simmanit juhtis Kalev Lindal.


4. 21.-23.september, Teabepäevad Riias
Teabepäeva loengud toimusid Riia Eesti Saatkonnas ja Läti Muusikaakadeemias. Lektoriks oli Romans Vanags, Jazeps Vitolsi nim Läti Muusikaakadeemia dirigeerimise osakonna professor, kes pidas ühe loengu Läti kooriliikumisest tänapäeval ja kooriloomingust ja teise Läti laulupidudest. Külastasime Läti Ooperi- ja Balletiteatrit (läti kaasaegse ooperi kontsertetendus - Andris Dzenitis „Dauka“), tegime tiiru ooperiteatri tagaruumides, saime osa noortekoori Balsis kooriproovist ning proovisime hääleharjutusi dirigent Ints Teterovskise käe all. 
			

5. 8. detsember,õppepäev Westholmi gümnaasiumis (läbiviija Veronika Portsmuth). Advendikontsert Tallinna Kaarli kirikus. 

Rõõmustas kooride suur huvi advendikontsertide vastu. Eriti edukas oli Tallinnas õpituba Põhjamaade jõulumuusikast, kus üsna raske kava oli kooridel hästi selgeks õpitud.
Osalesid:
Euroopa Kultuuripealinna segakoor   Veronika Portsmuth           
Eesti Rahvusringhäälingu segakoor  	Hirvo Surva, Valter Soosalu   
Kose kammerkoor                        	Heli Sepp, Inta Roost        
Patika külakoor                            	Heli Sepp                           
Kabala segakoor                                 Marike Uusjärv                
segakoor Laulik                                  Aime Pärisalu                   
Tabasalu kammerkoor                        Mai Ainsalu, Kaido Tani   
segakoor August 07                            Urve Uusberg                   
Maardu segakoor                                 Ahto Nurk, Virve Lääne                      
Tallinna saarlaste segakoor                 Johanna Murakas             
Tallinna Tehnikakõrgkooli kammerkoor  Elen Ilves                           
Oonurme segakoor                     	Ants Üleoja                     
Lagedi segakoor Heliand  		Silja Tammeleht	
segakoor Kaleva 	     		Tiina Savisaar
Õpituba Põhjamaade jõulumuusikast juhendas Veronika Portsmuth.
Ühendkoori juhatasid  Heli Sepp, Hirvo Surva, Tiina Savisaar, Valter Soosalu, Ants Üleoja. Klaveril saatis Aime Pärisalu.


6. 15. detsember, õppepäev Hugo Treffneri Gümnaasiumis.
 Advendikontsert Tartu Jaani kirikus.
Osalesid:
Tartu Rahvaülikooli segakoor     	 Lauri Breede            
Laulukoor Tarbatu                        	 Lauri Breede  
HaleBopp Singers                       	 Lauri Breede                       
Mäluasutuste segakoor                	 Henri Käärik                     
Kaitseliidu Majakoor                   	 Liisa Rahusoo 
Biomeedikumi segakoor              	 Liisa Rahusoo                    
Kiviõli segakoor Loit                   	Velve Mäetaga, Valdur Raie           
Elva segakoor Ave                        	Ehtel Kuldvere-Vent                  
Lehtse kammerkoor                     	Jaanus Väljaots, Tiiu Tikkerber    
segakoor Vega                              	Marje Metsis                      
Jõgeva kammerkoor                     	Margus Kask                    
Tartu Üliõpilaste looduskaitseringi segakoor      Sirle Lorvi	 
Õpituba Põhjamaade jõulumuusikast juhendas Lauri Breede. 
Ühendkoori juhatasid Ehtel Kuldvere-Vent, Sirle Lorvi, Jaanus Väljaots, Liisa Rahusoo,  Lauri Breede. Klaveril saatis Aime Pärisalu.

