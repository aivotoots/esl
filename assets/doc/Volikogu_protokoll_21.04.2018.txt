
Eesti Segakooride Liidu volikogu
21. aprillil 2018


Kohal:  72 volinikku, neist  23 volitusega.
Volikogu on otsustusvõimeline.       

Päevakord:
    1. Koosoleku juhataja ja protokollija valimine
    2. Päevakorra kinnitamine
    3. Eesti Segakooride Liidu tegevusaruanne 2017. V. Portsmuth
Arunde kinnitamine.
    4. Eesti Segakooride Liidu majandusaasta aruanne 2017. V. Must.
      Aruande kinnitamine
    5. Revisjonikomisjoni hinnang. Milla Leemet. Hinnangu kinnitamine.
    6. Tegevusplaan 2017
    7. Muud küsimused.

    1. Juhataja ja protokollija valimine.
Riho Leppoja teeb ettepaneku valida koosoleku juhatajaks Jaanus Väljaots
ja protokollijaks Katrin Puur.
OTSUS: Kinnitada koosoleku juhatajaks Jaanus Väljaots ja protokollijaks Katrin Puur

    2. Päevakorra kinnitamine.
OTSUS: Kinnitada päevakord juhataja pakutud kujul.

    3. Tegevusaruanne. vt LISA
V. Portsmuth teeb ülevaate - liikmete arv 2496, maksude laekumine 2413 lauljalt. 95 koori tasusid liikmemaksu.
Endiselt on ESLis üle 100 liikmeskoori - 104. Liikmemaksu koguti 10 270.50 eurot.
Lisaks kooridele kuulub liitu 2 personaalset liiget.
3 koori liikmelisus on peatatud ja 2 koori lõpetasid tegevuse.
Suurimad koorid on: ERRi segakoor 80, Kultuuripealinna segakoor 73 ja Tartu Noortekoor 57 lauljaga.
Väiksemad: Catena, Kolepi ja Aktiva – kõik 10 liikmega.
2017. aastal liitus meiega 4 uut koori: 
Tallinna Tuletõrjeühingu segakoor Sõprus, dirigent Marelle Siitas
Sindi laulukoor, dirigendid Kristel Reinsalu ja Ester Murrand
TÜ Viljandi Kultuuriakadeemia segakoor, dirigent Pille Kährik
Mõisaküla kammerkoor Kungla, dirigendid Kadi Kask ja Kertu Kukka

2017 tegevuste ülevaade. 

    1. 4.-5. veebruaril Miina Härma gümnaasiumis XXI segakooride võistulaulmine Tuljak.
    2. 18. veebruaril kontsert „Õhtu ilu” Tallinna Jaani kirikus, tähistasime Eesti Vabariigi 99. sünnipäeva.
    3. 14. märtsil Emakeelepäeva kontsert Valga Kultuuri- ja Huvialakeskuses.
    4. 29. aprillil ESLi korraline volikogu Põltsamaa lossi muuseumis.
    5. 18.-20. augustini IV lauljate suvekool Haapsalu kutsehariduskeskuses 
    6. 5.-8. oktoobrini Õppereis Peterburgi.
    7. 9. detsembril Advendikontsert Tallinna Kaarli kirikus
    8. 16. detsembril Advendikontsert Tartu Jaani kirikus

Facebookis on olnud 583 meeldimist.
OTSUS: Kinnitada Eesti Segakooride Liidu 2017. aasta tegevusaruanne. 


    4. Majandusaasta aruanne. Vt LISA. Virge Must 

V. Must  tutvustab kõikide ürituste tulusid ja kulusid.

Kassas 1272.00, pangas 24 070.-. Tulem 4919 euroga miinuses. Miinus tekkis raamatupidamise programmi vahetamisest. 
Toetusi 29 300. Sihtotstarbelisi toetusi  pea 27 000, majanduskulud 8000, tööjõukulud 9300 eurot.
Käive 25 349 eurot. Bilansimaht 25 752 eurot.

Revisjonikomisjoni aruanne – Ludmilla Leemeti aruande esitab Virge Must. 
Mittesobivaid dokumente ei ole ja põhjendamatuid kulutusi ei ole tehtud. On kooskõlas Eesti raamatupidamise hea tavaga.

OTSUS: kinnitada Eesti Segakooride Liidu 2017. aasta majandusaasta aruanne ja revisjonikomisjoni aruanne.

5.Uue revisjonikomisjoni valimine. 
Johanna Murakas pakub välja Saarlaste segakoori raamatupidaja Juta Otsa, kes ka kinnitab oma nõusolekut.
OTSUS: valida Eesti Segakooride Liidu revisjonikomisjoni liikmeks Juta Ots.

    5. Vaatame tulevikku. Mis toimus ja toimub 2018. aastal ja aastal 2019.
Ansamblite võistulaulmise Tuljak jäi ära osalejate vähesuse tõttu. 
* 17.-18. veebruaril toimus kontsert „Loojangu muusika“ Tartu Pauluse ja Tallinna Jaani kirikus EV 100. aastapäevaks. 
* 14. märts Emakeelepäev Põlva Kultuuri- ja Huvikeskuses.
* 9. juuni    Segakooride laulupäev Isamaale Viljandis. Registreerus üle 1800 laulja
* 17.-19.  august  V Haapsalu suvekool. Kaks teost, lisakoolitused, kontsert toomkirikus. Dirigendid Kaspar Mänd ja Andres Kaljuste.
* 27.-30. september Varssavis. Loengud ja ooperikülastus.
* 3. novembril alustame Gustav Ernesaksa 110. sünniaastapäeva tähistamist kontserdiga Mustpeade majas.
* 8. ja 15. detsembril Advendikontserdid Tallinnas ja Tartus.

2019 veebruari alguses toimub XXII segakooride võistulaulmine Tuljak.
EV 101. aastapäeva kontsert 17. veebruaril Tartu Pauluse kirikus. 
Emakeelepäev sai ringi täis ja planeerime korraldada suure kontserdi Estonia Kontserdisaalis. 
Laulupäeva 2019 ei toimu, sest on üldlaulupidu.
Suvekool Haapsalus jne.
Kavandame suurt lauljate küsitlust, et 2019 sügisel saaks 25. juubeliks teha kokkuvõtte. 
20. aastapäevaks tegime konverentsi ning arengukava kuni 2020, kus määrasime ära visiooni, valupunktid, rahvusvahelised suhted, kooride loomise jpm.
Soovime saada tagasisidet üle Eesti lauljatelt – palve, et kõikide kooride lauljad selle täidaksid. 
Saadame kooridele hiljemalt sügisel. 
2019 peame algatama uue arengukava arutelu.
Ettepanek saalist: et ei oleks isikuline, vaid koori baasil + vanus ja staaž koorilauljana.
2019 on suursündmuseks juubelilaulupidu. 
Margit Aigro: ühel peol saadeti partiid ja sai niimoodi õppida.
VP: puudub praegu info, kas nii tehakse. See on oluline abivahend. Võime panna ESLi Facebooki folderisse. 

        6.1 Koduleht. Sooviks seda uuendada ja muuta kaasaegsemaks. Struktuuri ei muuda, aga teeks paremini kasutatavaks.

        6.2 Miina Härma fondi ületoomine Rahvuskultuuri fondi alt ESLi alla. Me ei suuda koguda nii palju finantsi, et saaks hakata intressidest stipendiume maksta. ESLi põhikiri lubab maksta stipendiume. Peaksime avama ESLi alt uue pangaarve.
Virge Must: naislauluseltsi puhul pole veel väljamakseid olnud, eraisikule makstes on see maksustav.
Katrin: saaksime anda 25. juubelil üle esimese stipendiumi.
Riho: taotleda ESLi lisamist tulumaksuvabastusega MTÜ nimekirja, siis saab maksta stipendiumi maksuvabalt. 

OTSUS: Tuua Miina Härma fond Eesti Rahvuskultuuri Fondi alt Eesti Segakooride Liidu alla.

6.3 Küsimused, ettepanekud:
Pille Lõvend, Videvik: eakad lauljad tahaksid ka minna laulupeole, nad on seal käinud aastakümneid. Eakaid meeslauljaid jääb järjest vähemaks. Laulukoor seob inimesi, on seltsielu allikaks. Palve, et laulupeo komisjonid ei oleks eakatega liiga karmid. Repertuaar on neile raske.
Veronika: ka ESLi juhatus vaatas läbi repertuaari ja dirigendid. Tegime kirja, toetades Naislaulu seltsi ettepanekuid, aga sellest ei olnud kasu.
Heli Kendra: võiks lisada laulupeole seenioride kategooria.
Katrin: siit otsene vajadus – innustage oma lauljaid küsitlust täitma.
Ettepanek saalist: vajalik ka paberankeet, et eakad saaksid seda täita. Et saaks ka välja printida, nt koorivanem prindib oma koorile.
Pille Kährik: Kas saaks teha kohtumise ELTSAga, et neist teemadest rääkima? 
Margit: Valgamaal pole enam ühtki meeskoori, on 1 naiskoor, 6 segakoori, mudilaskoor, paar lastekoori, sügisest pole enam ka poistekoori.
Pille K: kuidas suhtuda projektkooridesse? Tulevad noored ja laulavad noodist ja seetõttu saavad peole. 
Veronika: meil on demokraatia ja seetõttu ei saa seda keelata. Kui nad täidavad kvaliteedinõuded, siis nad laulupeole pääsevad.

        6.4 Liikmemaksu tõstmine
Eesti Segakooride Liidu liikmemaks on olnud sama 10 aastat. Osa maksavad kassast ja osa tasuvad isikuliselt. 
Signe Voolaine: teen ettepaneku 10 ja 5 eurot aastamaksuks. 
Liia Koorts: töötutel on keeruline.
Riho: äkki 8 ja 4 eurot?
Osaleja: äkki saaks tasuda mitmes jaos?
Katrin: saame usalduse pealt teha nii, et koor ise teab - kelle on raskusi, tasub soodushinna.
Meie ei tule kedagi kontrollima, kas ühel või teisel lauljal on see õigus või mitte.
Osaleja: aga kui laulab mitmes kooris? Kas saaks panna liikmemaksu lehele märke, et tasub teise koori alt.
Katrin: seda oleme juba aastaid praktiseerinud ja see toimib kenasti.
Saalist: Kas saaks anda võimaluse toetada ka suurema summaga kas ESLi või Härma fondi?
Osaleja: või tõsta ürituste osalustasu? Et just need, kes saavad osa, maksavad rohkem.
Margit: meie koor peab üritusel osalemiseks tasuma ka bussirendi. 

Hääletamine: Tõsta liikmemaksu 10 eurot täishind ja 5 soodushind.
Vastu 6, poolt 66. 
OTSUS: kehtestada alates 2019. aastast Eesti Segakooride Liidu liikmemaksuks 10 eurot täis- ja 5 eurot soodusmaks.


        6.5 Auliikmete valimine
Veronika: esimese auliikme nimetuse ja klaastaiese sai 18.veebruaril Ants Üleoja.
Katrin: võime valida selleks aastaks või anda 2019 korraga rohkem aunimetusi.
Ettepanekud: Ene Üleoja, Ester Mägi, Ingrid Rüütel, Olav Ehala, Tõnu Kaljuste, Roman Toi.
Hääletamine:
Ene Üleoja: 14 häält
Ester Mägi: 45 häält
Ingrid Rüütel: poolthääli praegu ei ole
Olav Ehala: 8 häält
Tõnu Kaljuste: poolthääli praegu ei ole
Roman Toi: 3 häält
Erapooletud: 3 häält.

OTSUS: Valida Eesti Segakooride Liidu järgmiseks auliikmeks Ester Mägi.

											
Koosoleku juhataja Jaanus Väljaots			Protokollija Katrin Puur
 










