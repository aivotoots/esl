Eesti Segakooride Liidu tegevusaruanne 2015


2015. aastal kuulus Eesti Segakooride Liitu 100 koori, aktiivseid koore oli 93, 4 liikmelisus oli peatatud, kolm koori ei tasunud liikmemaksu.
Aktiivsetes koorides oli kokku 2464 lauljat. See on 214 lauljat enam kui 2014. aastal.

Kõige suuremad koorid 2015. aastal olid Eesti Rahvusringhäälingu segakoor 85, Euroopa Kultuuripealinna segakoor 67 ja Tartu Rahvaülikooli segakoor 54 lauljaga.
Väikseimad kooslused olid Catena ja Kose noortekoor 12 ning Haaslava Priius ja Piirissaare Piiritu 13 lauljaga. 
Liikmemaksu koguti 2015. aastal 10 540 eurot, sh on 4 liiget, kes tasuvad personaalselt liikmemaksu. Aasta varem oli summa 9442 eurot, nii et võime end õnnitleda maagilise 10 000 piiri ületamise eest. Ning esmakordselt kuulub Eesti Segakooride Liitu 100 koori. Palju õnne meile!

2015. aastal liitus meiega koguni 10 koori. Ilmselgelt mõjutas liitumisotsust sellesuvine segakooride simman, mis on mõeldud ainult ESLi liikmeskooridele.
Uuteks koorideks on (avalduste laekumise järjekorras):
Piirsalu segakoor Piiritu
Saue segakoor
segakoor Suur Terts
Miina Härma lauluseltsi segakoor
Jüri perekoor
Chorus Menticum
ESTuudio noortekoor
Aruküla segakoor Spunk
Maarja koor 
Eesti Panga kammerkoor

Lauljate vähesuse tõttu lõpetasid liikmelisuse Maardu kammerkoor, Narva Aleksandri koguduse segakoor ja segakoor Noodimurdjad. Liikmelisus oli ajutiselt peatatud 4 kooris: Causa Amoris, Viljandi segakoor Koit, Otepää segakoor Eveko ja Ruila segakoor. On hea meel tõdeda, et sel aastal tegutseb EVEKO koor taas ja ta on taastanud ka oma liikmelisuse ESLis.
Sel aastal on meiega liitunud 3 koori, aga nendest räägime aasta pärast uues aruandes.

2015. aastal korraldas Eesti Segakooride Liit 7 üritust.

1. 6.-7. veebruaril toimus Tartus Miina Härma Gümnaasiumis XX segakooride võistulaulmine Tuljak. Žüriisse kuulusid Ants Soots (esimees), Kuno Areng, Piret Talts, Kadri Hunt ja Priit Pajusaar.
Osales 34 segakoori neljas kategoorias.
Tulemused:
A kategooria koorid
I koht 			Segakoor HUIK! 
II koht 			Tartu Ülikooli kammerkoor 
III koht 		Eesti Noorte segakoor 
Parim kohustusliku laulu esitaja Eesti Noorte segakoor.
B kategooria koorid
I - II koht 	Tartu Üliõpilassegakoor 
	Euroopa Kultuuripealinna segakoor 
III koht	Eesti Rahvusringhäälingu segakoor
Parim kohustusliku laulu esitaja Euroopa Kultuuripealinna segakoor.	
C kategooria koorid
I koht 	Kolga-Kuusalu kammerkoor 
II koht 	Läsna-Loobu külakoor 
III koht 	Raudtee kultuuriseltsi segakoor 
Parim kohustusliku laulu esitaja Läsna-Loobu külakoor.
D kategooria koorid
I koht Miina Härma Gümnaasiumi segakoor 
II koht – välja andmata
III koht Narva noortekoor Vaimustus
Parim kohustusliku laulu esitaja Miina Härma Gümnaasiumi segakoor.

Parim dirigent Elo Üleoja.
Parim noordirigent Kaspar Mänd.
Eriauhinna otsustas žürii anda Ants Üleojale Oonurme segakoori arendamise eest.

Lisaks said koorid esineda kontsertidel Tartu Ülikooli aulas ja Jaani kirikus.

2. Emakeelepäeva kontsert 14. märtsil viis seekord Kuressaare kultuurikeskusesse. Meeleolukal kontserdil esinesid Saaremaa tublimad koorid Kuressaare Eysysla, Lyra, Helin ja Kihelkonna segakoor. Kutsutud kooridena astusid üles Eesti Noorte Segakoor Peeter Perensi juhatusel ning Tartu Üliõpilassegakoor Küllike Joosingu juhatusel. Tekstilist osa esitas ja oma laule laulis Tallinna Linnateatri näitleja Veiko Tubin.

3. 24. mail toimus H. Ellri nim Tartu Muusikakoolis ESLi korraline volikogu, kus lisaks 2014. aasta tegevus- ja finantsaruande kinnitamisele valiti ka uus juhatus.
Perioodiks 2015-2017 valiti juhatusse:
Veronika Portsmuth – esimees
Jaanus Väljaots – aseesimees
Inta Roost – Kooriühingu muusikatoimkonna liige
Heli Sepp
Lauri Breede
Küllike Joosing 
Mai Simson

Pärast volikogu oli kõigil huvilistel võimalik tutvuda Elleri kooli uue hoone ja Tubina saaliga.

4. Väga tegusaks ja huvitavaks kujunes 21.-23. augustini Haapsalu kutsehariduskeskuses läbi viidud II lauljate suvekool. Üle 100 aktiivse koorilaulja pühendas suvelõpu kauni muusika õppimisele. Selgeks õpiti kaks suurvormi: G. F. Händeli kolm kroonimishümni (dirigent Toomas Siitan) ja Tõnu Kõrvitsa kreegi vihik (dirigent Kaspar Mänd). Töö toimus kolme koormeistriga: Ingrid Roose, Veronika Portsmuth ja Mai Simson. Koore saatis üle-eestiline noorte sümfooniaorkester.
Suvekooli kroonis täissaalile antud kontsert Haapsalu toomkirikus. 
Lähtudes I suvekooli lauljate tagasisidest lisasime 2015. aastal ka võimaluse osaleda lisakoolitustel. Valikus olid solfedžo (algajad ja edasijõudnud), vokaalansambli töö ja jooga. Lisakoolitused osutusid ülemenukateks, mis näitab, et aktiivsed koorilauljad soovivad suvekoolist võtta maksimumi. 

2016. aasta suvekooli toimub 19.-21. augustini. 

5. Dirigentide ja koorivanemate õppereis Taani, Kopenhaagenisse sai teoks 23.-26. septembrini.
30 huvilist said osa järgmistest loengutest:
Esimesel päeval tutvustas Taani koorimuusikamaastikku, ühinguid ning struktuure ühingu Choral Denmark juhatuse esimees, Taani Koorijuhtide Liidu president Niels Graesholm. Kohtumisel dirigendi ja helilooja Michael Bojeseniga tutvuti nii tema loomingu kui tööga Taani Raadio tütarlastekoori juures aastatel 2001-2010. Jim Daus Hjernoe workshopi teema oli rütmimuusika ja laulmine. Pika ja põhjaliku powerpoint-esitluse koos muusikaliste näidetega taani heliloojatest ja koorimuusikast 20. ja 21. sajandil tegi Niels Rosing-Schow. Väga huvitavaks kujunes Sankt Annǽ Gümnaasiumi (nn koorikool) külastus, kus meid võttis vastus kooli direktor Mogens Halken.                    Vabal ajal külastastati uut ooperimaja, vaadati vanas ooperimajas modernse balleti “Short Time Together” esietendust, nauditi laevasõitu ja tutvuti Kopenhageni vanalinnaga.                              Traditsiooniks on saanud ka Eesti saatkonna külastamine, kus segakooride liidu delegatsiooni võttis vastu suursaadik Märt Volmer. 

6. Traditsiooniline Tallinna advendikontsert toimus 5. detsembril Tallinna Kaarli kirikus.
Osales 11 koori, kellest 8 õppisid selgeks kolm Pärt Uusbergi laulu, üheskoos esitati 3 ühislaulu. Lisaks neile kooridele esines advendikontserdil ka suvekooli koor, kes esitas koos ÜENSOga Händeli kolm kroonimishümni Toomas Siitani juhatusel. Orelil saatis Marju Riisikamp.

7. Tartu advendikontsert toimus 12. detsembril Tartu Jaani kirikus. Osales 12 koori, kellest 7 astus üles ka iseseisva kavaga. Ühiselt esitati 3 Pärt Uusbergi laulu, Advendiküünal ja kaks G.F. Händeli teost. Orelil saatis Elke Unt.



Katrin Puur
Eesti Segakooride Liidu tegevsekretär
