# Eesti segakooride võistulaulmine Tuljak XXV

## Toimumisaeg ja koht

14.–15. veebruar 2026 Tartu Miina Härma Gümnaasium

## Üldinfo

Võistulaulmisele on oodatud harrastuskoorid ning võistlus on mõeldud harrastuslauljatele. Professionaalsete lauljate (isikute, kelle peamine sissetulekuallikas on laulmine) kaasamine koori koosseisu ei ole lubatud.  
Konkursi koosseisus peavad esinema koori alalised lauljad.  
Üks laulja võib osaleda kuni kahe erineva koori koosseisus.

**Märkus:** Kuigi konkursi nimi sisaldab sõna "segakoorid", on vabakategooria ja seenioride kategooria avatud ka nais- ja meeskooridele.

## Kategooriad

Võistulaulmine toimub 7 kategoorias:

1. **Segakooride A kategooria**
2. **Segakooride B kategooria**
3. **Segakooride C kategooria**
4. **Koolikooride D kategooria**
5. **Vokaalansamblite kategooria**
6. **Vabakategooria**
7. **Seenioride kategooria**

## Lauljate miinimumarv

- Koorikategooriates A, B, C ja D: 16 lauljat
- Vokaalansamblite kategoorias: 3–12 lauljat
- Vabakategoorias ja seenioride kategoorias: 12 lauljat

## Kohustuslikud laulud ja kava nõuded

1. **Segakooride A-kategooria:**
   - Kohustuslik laul: Lembit Veevo "Kui palju, palju päevi" (kogumikust “Laule segakoorile” Eesti Raamat 1976).
   - Kava: a cappella.
2. **Segakooride B-kategooria:**
   - Kohustuslik laul: Raimond Lätte "Kuu" (kogumikust “Esimese vabariikliku noorte koorijuhtide konkursi repertuaar segakoorile 1985”, ENSV Kooriühing).
   - Kava: a cappella.
3. **Segakooride C-kategooria:**
   - Kohustuslik laul: Arvo Ratassepp “Saarele” (kogumikust “Koorilaule”, Tallinn Eesti Raamat 1986).
   - Kava: a cappella.
4. **Koolikooride D-kategooria:**
   - Kohustuslik laul: Alo Mattiiseni laul muusikalist “Väike merineitsi” (kogumikust “IX noorte laulupidu 2002 “Segakoori laulud””).
   - Esitada võib saatega või a cappella.
   - Vähemalt üks laul kogu kavas peab olema a cappella.
5. **Vokaalansamblite kategooria:**
   - Kava: vähemalt 1 teos Karl August Hermanni loomingust või tema loomingu ainetel.
   - Vähemalt 1 lugu a cappella.
   - Kõik tingimused (Hermanni looming ja a cappella) võivad olla täidetud ka ühes laulus.
   - Korraldajate pakutav saateinstrument on klaver.
6. **Vabakategooria:**
   - Oodatud on kollektiivid, kes esitavad muusikat eri stiilides – folk, jazz, pop, gospel, etno, eksperimentaalne jms, välja arvatud akadeemiline koorimuusika.
   - Vabakategoorias võivad osaleda segakoorid, naiskoorid ja meeskoorid.
   - Kavas vähemalt 1 laul peab olema a cappella.
   - Kavas vähemalt 1 eesti helilooja teos (töötlus) või eesti rahvalaul (töötlus).
   - Kõik tingimused võivad olla täidetud ka ühes laulus.
   - Tehnilistest vajadustest tuleb registreerimisel teada anda.
7. **Seenioride kategooria:**
   - Kohustuslikud laulud puuduvad.
   - Vähemalt 1 laul peab olema a cappella.
   - Seenioride kategoorias võivad osaleda segakoorid, naiskoorid ja meeskoorid.
   - Koori keskmine vanus ei tohi jääda alla 60 eluaasta.
   - Kõik laulud esitatakse võimenduseta.

## Kava pikkus ja laulude arv

- **A, B, C, D ja vabakategooria:** 3–4 laulu, kava pikkus esimesest noodist viimaseni 10–12 minutit.
- **Vokaalansamblite ja seenioride kategooria:** Kava pikkus esimesest noodist viimaseni 8–10 minutit, laulude arvu pole fikseeritud.
- **"Tuljak":** Jääb väljapoole ajalimiiti.

## Miina Härma „Tuljaku“ võistulaulmine

Kavas on ka Miina Härma „Tuljaku“ võistulaulmine. Soovijad esitavad nimetatud laulu (a cappella) oma kava lõpus ning see jääb väljapoole ajalimiiti.

## Ajalimiidist kinnipidamine

Kui esinemise aeg ületab lubatu rohkem kui 30 sekundi võrra või on samavõrra lühem, arvestatakse koori keskmisest punktisummast maha 1 punkt iga alustatud minuti kohta.

## Lisamärkused

- Koolikoorid võivad soovi korral võistelda ka mõnes muus kategoorias.
- Koolikoori koosseisu võib kuuluda kuni 10% vilistlasi.
- Vabakategoorias ja seenioride kategoorias võivad osaleda kõik koorid (segakoorid, naiskoorid, meeskoorid).

## Žürii ja hindamine

- Koore hindab 5-liikmeline professionaalne žürii.
- Hinnatakse:
  - Esituse tehnilist teostust (intonatsioon, dünaamika, artikulatsioon, kõla kvaliteet)
  - Partituurist kinni pidamist
  - Kava mitmekesisust ja sobivat raskusastet
  - Üldmuljet, artistlikkust ja muusikalist väljendusrikkust.

## Preemiad

- Kõikide kategooriate parimatele on ette nähtud rahalised preemiad.
- Žüriil on õigus summa piires preemiaid ümber jagada või jätta vastava taseme puudumisel mõni preemia välja andmata.

## Eesti Segakooride Liidu õigused

- Juhatusel on õigus alla kolme koori registreerumisel kategooriat mitte avada ja liita registreerunud koorid mõne teise kategooriaga.
- Samuti on tal õigus teha ettepanek muuta koori poolt valitud kategooriat.

---

## Registreerimine

- **Tähtaeg:** 1\. november 2025 (k.a).
- **Registreerimisvorm:** [https://docs.google.com/forms/...](https://docs.google.com/forms/d/e/1FAIpQLSd5oQv5NG0vkKVps8z3CYT7FCH1RQ5VW83IQXIc7SSkehZyKw/viewform)
- **Noodid:**
  - Saata/tuua Eesti Segakooride Liitu (Roosikrantsi 13, 10119 Tallinn).
  - Esitada 5 esitamise järjekorras köidetud komplekti hiljemalt 1\. veebruariks 2026\.
  - Koori nimi kirjutada iga komplekti peale.
  - Lahtisi lehti sorteerimata kujul vastu ei võeta.
  - Nootide autoriõiguste eest vastutab kollektiiv ise.

---

## Kontsert

- Kooridel on võimalik lisaks võistulaulmisele esineda kontsertidel.
- Esinemise soovi korral palume teha vastav märge registreerimislehel.

---

## Osavõtumaks

- **ESLi liikmeskooridele** (kes on tasunud 1\. veebruariks 2026\. aasta liikmemaksu), **koolikooridele, vokaalansamblitele ja seenioridele:** 150€
- **Mitte-liikmetele:** 250€
- **Tasumise tähtaeg:** Hiljemalt 1\. veebruar 2026
- **Arveldusarve:** Eesti Segakooride Liidu arveldusarvele Swedbankis: EE592200001120198684.

---

## Toitlustus

- Võimalik on tellida toitlustust Miina Härma Gümnaasiumis.
- Täpsem info toitlustuse ja selle tellimise kohta saadetakse registreerunud kooridele hiljemalt jaanuaris 2026\.
